1
00:00:00,480 --> 00:00:06,500
Thales från staden Miletos i nuvarande Turkiet (på den tiden tillhörande Grekland)

2
00:00:06,680 --> 00:00:11,020
betraktas vanligtvis som den förste västerländske filosofen.

3
00:00:11,980 --> 00:00:20,420
Detta betyder att han ville finna ett alternativ till den rådande mytologiska förklaringen till alltings ursprung.

4
00:00:21,460 --> 00:00:30,440
Precis som många övriga naturfilosofer var Thales främst sysselsatt av frågan vad för slags material världen bestod av.

5
00:00:31,400 --> 00:00:38,080
Han sökte efter alltings ursprung, en gemensam byggsten eller ett urämne -- något han benämnde arche.

6
00:00:38,720 --> 00:00:43,920
Hans svar kom att bli "vatten" för han kunde se att vatten vid mycket låg temperatur

7
00:00:43,920 --> 00:00:49,020
blev hårt som sten (is) och vid höga temperaturer som luft (ånga).

8
00:00:49,240 --> 00:00:55,020
När det regnade trängde växter upp ur jorden, något han tolkade som att de var vatten i någon form.

9
00:00:55,640 --> 00:01:00,520
Allt levande behövde ett stort och konstant intag av vatten för att kunna fortsätta leva.

10
00:01:00,880 --> 00:01:03,980
(Våra kroppar består faktiskt av ca 60 procent vatten.)

11
00:01:04,980 --> 00:01:12,720
Varje landmassa avslutades vid vattenbrynet, något som Thales tolkade som att jordytan flöt på vattnet.

12
00:01:13,740 --> 00:01:22,160
Det är det första kända försöket att ställa upp en generell teori baserad på observationer av verkligheten.

13
00:01:22,700 --> 00:01:29,480
Thales storhet ligger i att han med hjälp av förnuftet försökte dra slutsatser om den värld han levde i.

14
00:01:29,980 --> 00:01:33,960
Att det sedan inte blev helt rätt är i sammanhanget mindre viktigt.

15
00:01:34,400 --> 00:01:41,700
Utöver fysik (som skulle vara den moderna definitionen av Thales teori) ägnade han sig också åt astronomi.

16
00:01:42,360 --> 00:01:50,640
Han ska ha beräknat solens storlek till 720 gånger större än månen (idag menar vi att solen är ca 400 gånger större än månen),

17
00:01:51,000 --> 00:02:00,260
och det var han som delade in året i fyra säsonger, månaden i 30 dagar och beräknade årets dagar till 365.

18
00:02:00,920 --> 00:02:08,920
Därtill lär han ha varit den person som introducerade matematiken i Grekland, något han ska ha lärt sig i Egypten.

19
00:02:09,580 --> 00:02:18,380
Han har även bidragit med egna upptäckter inom ämnet, huvudsakligen genom det vi idag känner som Thales teorem

20
00:02:18,640 --> 00:02:23,560
- att randvinkeln till en halvcirkel alltid är 90°.

21
00:02:24,300 --> 00:02:30,000
Tyvärr finns inga av Thales skrifter bevarande (han ska ha skrivit två filosofiska verk),

22
00:02:30,140 --> 00:02:34,620
utan allt vi vet om honom kommer från andra historiska återberättelser.

23
00:02:34,960 --> 00:02:44,960
Han ska ha dött 78 år gammal, utmattad av hetta, ålder och törst, som åskådare under den 58:e olympiaden i Aten.

