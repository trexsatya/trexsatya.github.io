1
00:00:11,460 --> 00:00:17,540
Vi har alla en upplevelse av att vi är fria i vårt agerande. Vi väljer vad vi säger, vi väljer vad vi gör.

2
00:00:17,720 --> 00:00:21,600
Vi kan välja att agera på våra impulser eller välja att inte leva ut dem.

3
00:00:22,200 --> 00:00:26,240
Trots detta frågar sig många filosofer, och har gjort så under långt tid,

4
00:00:26,240 --> 00:00:29,760
om vi verkligen är så fria som vi upplever oss vara.

5
00:00:31,080 --> 00:00:35,840
Många menar till och med att vår upplevelse av inflytande över vårt agerande är en mental 

6
00:00:35,840 --> 00:00:41,780
efterkonstruktion av ett handlande som var oundvikligt eller rent av förbestämt.

7
00:00:42,180 --> 00:00:47,260
De menar därmed att du inte kunnat göra något annat i denna stund än att titta på just detta.

8
00:00:47,980 --> 00:00:52,080
Vi kommer här att titta närmare på problemet med den fria viljan.

9
00:00:52,880 --> 00:00:58,720
Den fria viljan kan definieras som möjligheten att man hade kunnat handla annorlunda.

10
00:00:59,560 --> 00:01:04,520
Problemet tar sin utgångspunkt i att vi lever i en determinerad värld,

11
00:01:04,600 --> 00:01:08,480
det vill säga en värld där naturen är orsaksbestämd.

12
00:01:08,940 --> 00:01:13,320
Ett äpple faller inte till marken därför att det bestämt sig för att lämna grenen,

13
00:01:13,320 --> 00:01:17,600
utan på grund av en komplex mängd av orsak-verkan.

14
00:01:18,140 --> 00:01:25,340
Några av de variabler som påverkar när äpplet faller är; äpplets storlek och massa, trädets storlek och ålder,

15
00:01:25,340 --> 00:01:32,780
grenens tjocklek, eventuella genetiska defekter, höjd över marken, temperatur, nederbörd, vindar,

16
00:01:32,780 --> 00:01:36,580
tid på året, yttre påverkan i form av djur, och så vidare...

17
00:01:37,060 --> 00:01:42,700
Vad som slutligen får ett äpple att falla vid exakt en viss tidpunkt är alltför komplext för en människa att

18
00:01:42,700 --> 00:01:46,020
kunna räkna ut – vi kan omöjligen känna till alla variabler.

19
00:01:46,348 --> 00:01:50,548
Trots detta är de flesta överens om att om vi kände till alla förutsättningar

20
00:01:50,580 --> 00:01:54,760
så skulle vi kunna räkna ut exakt när äpplet skulle falla.

21
00:01:55,020 --> 00:01:58,700
Äpplets öde är därmed determinerat.

22
00:01:59,560 --> 00:02:02,840
Ibland används i dessa diskussioner termen ”förbestämt”,

23
00:02:02,860 --> 00:02:05,580
ofta tänkt som synonymt med determinerat.

24
00:02:05,840 --> 00:02:09,560
Man kanske säger att det därför är förbestämt när äpplet kommer att falla.

25
00:02:10,080 --> 00:02:15,760
Det finns dock en poäng i att inte använda denna term då termen ”förbestämt” antyder att någon,

26
00:02:15,760 --> 00:02:20,420
ofta tolkat som Gud, på förhand har bestämt när saker ska ske.

27
00:02:20,880 --> 00:02:25,200
Detta är i regel inte vad vi menar, även om det givetvis finns teorier

28
00:02:25,200 --> 00:02:29,220
om att alla händelser utspelar sig efter Guds förbestämda plan.

29
00:02:30,380 --> 00:02:36,080
Naturen är alltså determinerad, den går teoretiskt att förutsäga om man kan alla parametrar.

30
00:02:36,540 --> 00:02:40,740
Detta gäller också exempelvis fysikaliska eller ekonomiska system.

31
00:02:41,480 --> 00:02:47,700
Har man kunskap om en projektils utgångshastighet, utgångsriktning, form, vindens styrka,

32
00:02:47,700 --> 00:02:53,500
luftfuktighet, höjd över havet osv kan man avgöra exakt var den kommer att landa.

33
00:02:54,240 --> 00:02:58,280
Varför skulle då människan skilja sig från de grundläggande förutsättningar

34
00:02:58,280 --> 00:03:00,500
som verkar gälla för allt annat i universum?

35
00:03:01,000 --> 00:03:06,300
Skulle vi och vår hjärna inte lyda under samma orsak-verkan som allt annat,

36
00:03:06,300 --> 00:03:09,660
vi är ju trots allt uppbyggda av samma materia?

37
00:03:10,260 --> 00:03:12,240
Varje gång du tar ett beslut om något,

38
00:03:12,240 --> 00:03:17,960
så fattar du detta beslut utifrån tidigare erfarenheter och de aktuella förutsättningarna.

39
00:03:18,740 --> 00:03:24,320
Tänk dig nu en hypotetisk varelse (i filosofi ofta benämnd Laplaces demon) som har kännedom

40
00:03:24,320 --> 00:03:30,880
om varje partikel och varje händelse i universum och har förmåga att analysera allt detta.

41
00:03:31,640 --> 00:03:36,640
Borde då inte denna varelse, med hundra procent inblick i hur din hjärna ser ut och fungerar,

42
00:03:36,640 --> 00:03:41,060
kunna räkna ut vilket beslut du kommer att fatta i nästa stund?

43
00:03:41,900 --> 00:03:49,200
Problemet med den fria viljan åskådliggörs då man gör jämförelsen mellan en mänsklig hjärna och en dator.

44
00:03:49,920 --> 00:03:55,840
Godtar man påståendet att en människa i grund och botten är att betrakta som en avancerad biologisk 

45
00:03:55,840 --> 00:04:02,120
maskin (det vill säga att det inte finns någon ”magisk ingrediens”, t ex en själ) så kan man ställa sig frågan

46
00:04:02,120 --> 00:04:07,600
om en dator någonsin kommer att kunna ta helt fria och självständiga beslut?

47
00:04:08,360 --> 00:04:12,520
Många svarar spontant nej på den frågan med hänvisning till att en dator alltid

48
00:04:12,520 --> 00:04:17,240
följer de regler som vi har satt upp för dess tänkande, och att en dator trots sin

49
00:04:17,240 --> 00:04:21,840
enorma kapacitet alltid är och förblir en glorifierad miniräknare.

50
00:04:22,540 --> 00:04:27,420
Datorn kan ge oss till synes intelligenta och självständiga svar men bakom detta ligger ett 

51
00:04:27,420 --> 00:04:32,140
strikt följande av rutiner skapade av ett program eller en programmerare.

52
00:04:32,600 --> 00:04:37,160
Den hade aldrig kunna ge oss ett annat svar under exakt samma omständigheter.

53
00:04:37,780 --> 00:04:41,100
Visst finns det stora skillnader mellan en människa och en dator,

54
00:04:41,100 --> 00:04:45,580
däribland att vi är gjorda av kött och blod medan datorn är en maskin.

55
00:04:45,940 --> 00:04:48,360
Men är det verkligen en relevant skillnad?

56
00:04:48,460 --> 00:04:54,180
Är det inte hjärnans funktion, vad den åstadkommer eller leder till som är det intressanta?

57
00:04:55,240 --> 00:04:58,580
Det finns i dagsläget inte mycket som tyder på att vi i framtiden 

58
00:04:58,580 --> 00:05:03,240
inte skulle kunna få motsvarande funktionalitet utifrån annat material.

59
00:05:03,700 --> 00:05:09,680
Ingen skulle exempelvis hävda att matematiken inte var lika sann bara för att svaret kom från en dator,

60
00:05:09,680 --> 00:05:14,580
en miniräknare eller en kulram och inte från en mänsklig hjärna.

61
00:05:15,740 --> 00:05:22,400
Att en dator är konstruerad av människor är heller inget motargument. Säg den människa som inte är det.

62
00:05:22,980 --> 00:05:27,240
Att datorns ”tänkande” baseras på rutiner och algoritmer är givetvis sant,

63
00:05:27,240 --> 00:05:30,180
men det diskvalificerar inte nödvändigtvis datorn.

64
00:05:30,580 --> 00:05:36,760
Datorer kan redan idag lära sig saker på egen hand och gå utöver det som från början lärdes dem.

65
00:05:37,560 --> 00:05:42,440
Dessutom är den mänskliga hjärnan full med motsvarande ”rutiner och algoritmer”,

66
00:05:42,440 --> 00:05:49,000
strukturerade som ett neuralt nätverk i vår hjärna. Det är därför vi kan lära oss saker och tänka.

67
00:05:49,800 --> 00:05:55,800
Ett exempel på en ”tänkande” dator kapabel att ta egna beslut är IBMs Watson,

68
00:05:55,800 --> 00:05:59,460
en artificiell intelligens som tolkar naturligt språk.

69
00:06:00,020 --> 00:06:06,580
År 2011 vann Watson den amerikanska versionen av Jeopardy! mot de mänskliga finalisterna.

70
00:06:07,120 --> 00:06:11,900
Watson är ingen vanlig dator utan består av 90 hopkopplade servrar.

71
00:06:12,200 --> 00:06:18,640
Ingen hävdar att Watson har någon fri vilja, men prestationen illustrerar väl den tekniska utvecklingen.

72
00:06:19,060 --> 00:06:23,340
Så menar man att en dator aldrig kommer kunna åtnjuta äkta fri vilja

73
00:06:23,340 --> 00:06:26,660
så har man en utmaning i att förklara hur människan kan det.

74
00:06:27,400 --> 00:06:33,520
I en undersökning från Max Planck-institutet i Leipzig och Bernstein Center for Computational Neuroscience

75
00:06:33,520 --> 00:06:39,900
i Berlin från 2008 undersöktes 14 friska försökspersoner med hjälp av en hjärn-scanner.

76
00:06:40,580 --> 00:06:45,680
Slumpmässiga bokstäver visades på en skärm, en ny bokstav varje halvsekund.

77
00:06:46,240 --> 00:06:50,880
Personerna fick trycka på en knapp närhelst de kände för det under försökets gång.

78
00:06:51,380 --> 00:06:56,160
Försökspersonerna fick därefter ange vilken bokstav som hade visats i det ögonblick

79
00:06:56,160 --> 00:06:59,200
som de bestämde sig för att trycka på knappen.

80
00:06:59,740 --> 00:07:05,100
På så vis visste forskarna när försökspersonerna ansåg sig ha fattat beslutet.

81
00:07:05,640 --> 00:07:10,440
I genomsnitt tog det en sekund mellan medveten tanke och handling.

82
00:07:10,860 --> 00:07:16,360
Det intressanta är att ett område i försökspersonernas beslutsområde i hjärnan började arbeta

83
00:07:16,360 --> 00:07:21,300
sju sekunder innan den medvetna tanken, allt enligt hjärn-scannern.

84
00:07:22,040 --> 00:07:30,000
Den omedvetna beslutsprocessen påbörjas alltså först, därefter blir vårt medvetande ”informerat” om beslutet.

85
00:07:30,440 --> 00:07:33,960
Först i denna stund tror vi oss också ta själva beslutet.

86
00:07:34,600 --> 00:07:39,120
Detta gäller givetvis inte för situationer som kräver ett snabbt agerande från vår sida,

87
00:07:39,120 --> 00:07:43,020
exempelvis när vi kör bil eller står inför en livshotande situation.

88
00:07:43,360 --> 00:07:48,540
Kanske, däremot, när vi byter kanal på tv:n eller väljer vilken bok vi ska läsa.

89
00:07:49,920 --> 00:07:54,160
Uppgiften om att hjärnan fattar beslut innan vi vet om det är inte ny.

90
00:07:54,160 --> 00:08:00,300
Den bygger på forskning från 1980-talet med neurofysiologen Benjamin Libet i spetsen.

91
00:08:01,680 --> 00:08:06,940
Även då gällde det för försökspersoner att trycka på en knapp och Libet upptäckte då som nu

92
00:08:06,940 --> 00:08:12,840
att förändringar i hjärnaktiviteten uppstod strax innan vi anser oss göra ett fritt val.

93
00:08:13,640 --> 00:08:19,040
Även om detta inte nödvändigtvis är samma sak som att försökspersonernas beslut om när

94
00:08:19,040 --> 00:08:24,880
de skulle trycka på knappen var determinerat, så är det ändå ett hårt slag mot den fria viljan.

95
00:08:25,340 --> 00:08:30,740
För om din hjärna på egen hand och helt utan din medvetna inblandning tar ett beslut

96
00:08:30,740 --> 00:08:33,820
så kan detta knappast räknas som ditt fria val.

97
00:08:34,380 --> 00:08:39,560
Tilläggas ska att försökspersonerna i samtliga fall ansåg sig vara helt fria

98
00:08:39,560 --> 00:08:42,000
att trycka på knappen när de så önskade.

99
00:08:42,560 --> 00:08:47,400
De upplevde sig ha tagit beslutet i samma stund som de utförde handlingen.

100
00:08:48,080 --> 00:08:52,720
Man kan ställa sig frågan vad det spelar för roll om vi faktiskt har en fri vilja eller ej.

101
00:08:53,120 --> 00:08:57,980
Så längre vi har upplevelsen av en fri vilja så flyter allt på som vanligt i vilket fall.

102
00:08:58,300 --> 00:09:02,640
Detta är i och för sig helt sant, men om det inte finns någon fri vilja så skulle detta få

103
00:09:02,640 --> 00:09:07,160
oerhörda konsekvenser för bland annat moralen, för rätt och fel.

104
00:09:08,140 --> 00:09:11,240
Etik och moral handlar om att välja rätt eller fel.

105
00:09:11,580 --> 00:09:16,780
Handlingar som bryter mot vår etik varierar från olämpligt (till exempel att ladda ner en

106
00:09:16,780 --> 00:09:22,460
upphovsrättsskyddad fil) till grovt kriminellt (mord och våldtäkt).

107
00:09:23,100 --> 00:09:28,400
Förbrytare får sedan sitt straff baserat på hur mycket de bröt mot våra lagar och förordningar,

108
00:09:28,400 --> 00:09:33,460
som i sin tur är baserade på vår uppfattning av etik och moral (rätt och fel).

109
00:09:34,600 --> 00:09:41,380
Men om våra handlingar är determinerade betyder det att en brottsling aldrig hade kunnat agera annorlunda.

110
00:09:41,940 --> 00:09:47,040
Personen hade lika mycket påverkan på sin handling som äpplet som faller från trädet.

111
00:09:47,480 --> 00:09:51,200
Men hur kan man då motivera att personen ska straffas?

112
00:09:52,760 --> 00:09:58,500
Men vi kan också vända på resonemanget och hävda att det är oproblematiskt att straffa brottslingar,

113
00:09:58,500 --> 00:10:02,580
även om de inte själva kunnat påverka att brottet begicks.

114
00:10:03,040 --> 00:10:09,160
Vi kan nämligen med lätthet peka på att straffet på samma sätt som brottet är determinerat.

115
00:10:09,660 --> 00:10:14,200
Vi hade alltså aldrig kunnat välja att inte straffa dem.

116
00:10:14,800 --> 00:10:20,060
Ett problem med determinismen är att man lätt hamnar i en ”du hade inte kunnat agera annorlunda,

117
00:10:20,060 --> 00:10:23,220
jag hade inte kunnat agera annorlunda”-diskussion.

118
00:10:23,960 --> 00:10:28,480
Det är lätt att hänvisa till att vad som än sägs så är det determinerat

119
00:10:28,480 --> 00:10:32,460
och ingenting annat hade någonsin kunnat sägas eller tänkas.

120
00:10:33,100 --> 00:10:41,020
Ett svar på vad som möjliggör vårt ”undantag” från den i övrigt determinerade världen är att Gud gett oss fri vilja.

121
00:10:41,400 --> 00:10:46,600
På detta sätt tycker sig kristendomen effektivt ha löst problemet, men alla håller inte med.

122
00:10:46,920 --> 00:10:49,820
Vad händer om man är ateist, om man nu inte tror på Gud?

123
00:10:50,660 --> 00:10:56,440
Fram till relativt nyligen så var detta ett besvärande problem för såväl filosofin som naturvetenskapen.

124
00:10:56,640 --> 00:11:00,380
Man hade lyckats förklara hur vår värld fungerar så till den milda grad

125
00:11:00,380 --> 00:11:04,160
att den fria viljan tycktes omöjlig att inkludera.

126
00:11:05,060 --> 00:11:12,000
Sedan upptäckte vi kvantfysiken, något som ger oss en teoretisk möjlighet att ”bryta mot” naturlagarna.

127
00:11:12,620 --> 00:11:17,680
Kanske är det så att kvantfysikens sant slumpmässiga och icke-determinerade värld

128
00:11:17,680 --> 00:11:20,100
möjliggör människans fria beslut?

129
00:11:20,900 --> 00:11:25,580
Hur detta skulle fungera vet vi inte, men det är en inte helt orimlig förhoppning.

130
00:11:26,340 --> 00:11:32,180
Om inte annat så ställer kvantfysiken till besvär för den tidigare omnämnda Laplaces demon,

131
00:11:32,180 --> 00:11:37,700
alltså den hypotetiska varelse som med inblick i allt skulle kunna förutsäga dina handlingar.

132
00:11:38,600 --> 00:11:43,180
Heisenbergs osäkerhetsprincip visar att det inte med exakthet går att

133
00:11:43,180 --> 00:11:47,140
känna till både en partikels position och dess rörelse.

134
00:11:47,620 --> 00:11:52,400
Det är alltså inte som man lätt skulle kunna tro att varje partikel har ett bestämt läge

135
00:11:52,400 --> 00:11:55,520
och en bestämd rörelse vid varje given tidpunkt.

136
00:11:56,520 --> 00:12:01,220
Avslutningsvis kan tilläggas att det finns olika nivåer av determinism.

137
00:12:01,420 --> 00:12:05,580
Inte alla determinister menar att vi inte har några fria val över huvud taget,

138
00:12:05,580 --> 00:12:10,560
utan pekar snarare på att valen kanske inte är så många som vi upplever dem vara.

139
00:12:11,280 --> 00:12:17,800
I vilket fall så är frågan om huruvida vi har en fri vilja intressant och värd att fundera på.

